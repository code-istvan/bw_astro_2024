---
published: true
language: Hungarian
title: Megszületünk, tanulunk, dolgozunk és meghalunk
titleBackground: false
description: Egy ösztöndíjas gyakorló személyes története arról, hogyan fordult
  át a jóga puszta mozgásból mély önismereti úttá. A Mysore-gyakorlás
  fokozatosan átírta a testhez, a fegyelemhez és önmagához fűződő kapcsolatát,
  és új irányt nyitott az életében
author: István
tags:
  - jógafilozófia
date: 2014-11-28T12:30:00.000+01:00
image: ../../images/uploads/evelin_desktop.jpeg
imageMobil: ../../images/uploads/evelin_mobil.jpeg
---
<h3 class="clr-brand-orange">Megszületünk, tanulunk, dolgozunk és meghalunk. Ez a demokratikus változat. Azt gondoltam, tartalmas, pozitív irányba törekvő életet éltem huszonkét évig. Gyermekkorom óta terveim voltak, folyamatos, változatos mozgásban volt az életem. Tanulmányok, művészet és jött a jóga. Abban a kivételes helyzetben vagyok, hogy megtalált. Talán újra.</h3>  

Érdekesnek és közelinek éreztem, feltétel és gondolkodás nélkül kezdtem el az energiám a jóga felé fordítani. Amikor a leginkább feltöltött állapotomban voltam, szinte az utolsó pillanatban, mit sem sejtve kíváncsiságtól csillogó szemmel kerültem a Bandha Worksbe egy [ösztöndíjjal](https://bandha.works/osztondij/). 

Magam sem értettem hogyan és miért, annak ellenére, hogy nem voltam gyakorlott jógázó és a fizikai testem sosem örvendezett bárminemű aktív mozgás hatására, másnap már a [Mysore-típusú órán](https://bandha.works/astanga-mysore-program/) találtam magam. 

Gyakorlásról gyakorlásra újraértelmezem a létem alapelvét. Megszülethetek, elkezdtem érezni a fizikai testem bizonyos részeit, amikről nem tudtam, hogy léteznek. Tanulhatok, a kitartásról, a koncentrációról, fegyelemről, feltétel nélküliségről és rengeteg dolgom van azóta. A mindennapjaimat kezdi betörni. Minden mozgásommal dolgom van. Megfigyelés és alázat. 

A gyakorlás nem csak a reggeli bioritmusom változtatta meg. Mélyen beleásta magát a vitális és mentális részeimbe is. Újra és újra megkérdőjeleződik a cselekvéseim helyessége. 

Most már egy teljesen más értékrend szerint. Gyötrelmes és hosszú de azt gondolom a legjobb út nyílt meg előttem. Őszinte hálát és szeretet érzek, hogy elindulhatok rajta. A motiváló szavak, a segítő és fájdalmas igazítások, a mélyreható tekintetek amiket az ösztöndíjjal kaptam az egyik legnagyobb ajándék amire emlékszem. 

A Bandha Works egy hely, nem Budapesten, nem egy távoli perspektívás rendszerben, hanem mélyen Önmagunkban, ahova eljutunk, ha miután felismertük, a bejáratnál el is hagytuk az Egonkat. 

<h3 class="clr-brand-orange">A Bandha Worksben megszületünk, tanulunk és esélyt kapunk egy más folytatásra.</h3>
