---
published: true
language: Hungarian
title: Himalájai küldetés - Tso Moriri, ahol a csend próbára tesz
titleBackground: false
description: Egy magashegyi tó partján, ahol a ritka levegő, a csend és a
  természet ereje próbára teszi a testet és az elmét, a jóga minden lépésben és
  lélegzetben jelen van
author: István
tags:
  - útinapló
date: 2025-08-14T10:27:00.000+05:30
image: ../../images/uploads/lake_desktop.jpg
imageMobil: ../../images/uploads/lake_mobil.jpg
---
<h3 class="clr-brand-orange">4 522 m-en a levegő ritkább, az elme nyugtalanabb. Az ilyen csend nem adja magát könnyen — ki kell érdemelni. Ehhez az úthoz vagy bátorság, vagy tudatlanság, na meg katonai pecsét kell.</h3>

A test más nyelven szól — a légzés rövidebb, a fej nehezebb. Volt, akit próbára tett a magaslati betegség, másokat a nappali égető napsütés és az éjjeli dermesztő hideg.

<div class="blog-island-section">A légzés itt nem puszta fiziológia — híd a test és az elme között. Minden belégzés lassan érkezik, mintha a hegyek szele szitálná át, minden kilégzés megkönnyebbülés. A tudatos légzés tart egyensúlyban, mikor a szív gyorsabban ver, és a tüdő többet kér, mint amit a levegő adni tud. Ilyenkor a légzés az iránytű: egyszerű, ritmusos, megingathatatlan.</div>

Ebben a gasztroklímában még a vadjeges, halálfejes kóla sem életbiztosítás, hogy a test krija-módba kapcsoljon — spontán, teljes oda- és kiadással.

És mégis, a tó lehetetlenül kékben ragyog. A hegyek őrzik a tájat. Jakok legelnek. Földművesek dolgoznak a rövid arany nyárban, tudva, hogy az év többi része másfajta erőt kíván.

A jóga itt már nem csak a matracon van — hanem abban, ahogy jársz, lélegzel, kitartasz.

**Ez az Istenek földje — legyen veled a jóga ereje.**
